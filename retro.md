# 6. Retrospektiivitekniikat

Retrospektiivi on [1] joka sprintin päätteeksi pidettävä ryhmän pohdintasessio, jossa mietitään kuluneen sprintin aikana käytettyjä työskentelytapoja ja niistä koituneita hyötyjä ja haittoja. Tavoitteena on kehittää sekä kunkin työskentelyä yksilönä että ryhmän toimintaa kokonaisuutena. Sivustolle retrospectivewiki.org [2] listattu yleisimpiä retrospektiivimenetelmiä, joista käyn tässä läpi pari.


Ensimmäisenä noin 10-25min pituinen "Start, Stop, Continue, More of, Less of Wheel", [3] jossa tiimi piirtää posterille ympyrän, jakaa sen viiteen osaan, joihin kirjoitetaan "start", "stop", "continue", "more of" ja "less of." Tämän jälkeen käydään osa kerrallaan kysymyksiä läpi (esim. startin osalta): "Mitä meidän kannattaisi alkaa (start) tekemään, mitä ei olla vielä tehty?", jonka jälkeen kuhunkin kohtaan kerätään mahdollisia kommentteja tiimin jäseniltä. Ideana on siis retrospektiivi, jossa annetaan avoimesti palautetta ja ideoita.

Seuraavaksi maksimissaan 60min pituinen "Glad, Sad, Mad", [4] jota meidänkin ohjelmistotuotannon miniprojektin ryhmä käytti ensimmäisessä retrospektiivissä. Tässä variaatiossa luodaan kolme luokkaa "Glad", joka kuvastaa mikä on mennyt sprintissä mukavasti ja jonka asioita halutaan jatkossakin tehdä, "Sad", joka kuvastaa missä olisi ehkä parantamisen varaa, muttei ole projektin läpiviennin osalta välttämätön asia ja "Mad", joka kuvastaa asioita, jotka haittaavat projektin kulkua ja joihin pitäisi saada muutos aikaiseksi. Kyseisiin luokkiin voi kirjoittaa mitä tahansa niin koodaukseen kuin ryhmädynamiikkaan liittyen. Tiimiläiset kirjoittavat omia mahdollisia mietteitään kuhunkin kategoriaan muistilappumaisesti, jonka jälkeen kukin kohta käydään läpi ja pyritään tiiminä löytämään ratkaisuja. 

Ryhmämme käyttäessä "Glad, Sad, Mad" -variaatiota ensimmäisessä retrospektiivissä kullakin oli mahdollisuus joko ilmaista asia täysin anonyymisti, tai avata ilmaistua pointtia henkilökohtaisesti. Kaiken kaikkiaan variaatio tuntui toimivan hyvin, ja niin toimivia kuin parantamisen varaa olevia pointteja saatiin kerättyä hyvä satsi. Uskon, että anonyymisyys auttaa erityisesti asioiden ilmaisussa, joissa on parantamisen varaa.


Lähteet:

1: https://ohjelmistotuotanto-hy.github.io/osa1/#retrospektiivi

2: http://retrospectivewiki.org/index.php?title=Retrospective_Plans

3: http://retrospectivewiki.org/index.php?title=Start,_Stop,_Continue,_More_of,_Less_of_Wheel

4: http://retrospectivewiki.org/index.php?title=Glad,_Sad,_Mad
